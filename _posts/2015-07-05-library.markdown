---
layout: post
title:  "Kütüphane Programı yazdım"
date:   2015-07-05 17:32:40
image: /assets/login.png
image2: /assets/ana.png
image3: /assets/kkayit.png

---

Çalıştığım okulda bu sene bir kütüphane programı ihtiyacımız olmuştu. İnternetten arama yaptığım zaman 2-3 tane kullanılabilir ücretsiz program olduğunu gördüm. Ücretli olarak satanlar da vardı. Ben de kendi programımızı yapalım diye düşündüm. Normalde web projelerimi Python dili ve framework olarak da Django ile yapıyorum ancak masaüstü uygulamasında c# ide olarak da tabi ki Visual Studio kullanmak istedim. C aile içinde en sevdiğim şüphesiz c#. Gördüğüm syntax yapısından haberdar olduğum diller arasında c++ hayatta kullanmam dediğim dil sanırım. Ancak c# diline tam hakim olmadan veritabanı olarak da mssql ile bir projeye bodozlama dalmak biraz sancılı oldu diyebilirim. Aslında sancılı değil de nasıl söylesem bir şeyi daha önce hiç yapmadıysanız, kullanmadıysanız ilk seferde tabi ki zorlanmalar olur doğaldır. Bir yere kadar zevkli gidiyordu, yazdığım kodların çalışmasını beni mutlu etti ancak ta ki programın setup’ını oluşturup diğer bilgisayarda kurulum yapana kadar. Kurulumdan sonra programı çalıştırınca ekranda Dan diye Veritabanına login olunamıyor hatası ile karşılaştım. Veritabanına bağlanırken gösterdiğim yolda sıkıntı varmış. Ben ise sorunun tamamen sql manegement studio üzerinden kullanıcılara verilen permissionlarla ilgili olduğunu düşünüp durdum. İnternette o kadar çok arama yaptım ki hayatımda ilk defa bir sorunun çözümünü bulamadım ve arkadaşımdan yardım istedim. Arkadaşım Bilgisayar Mühendisi ve profesyonel iş hayatında  .NET ile çalıştığını biliyordum. Bilgisayarıma bağlandı ve conenction stringimdeki Data Source ifadesini değiştirdi ve en sonunda veritabanına bağlanabildim. Kendisine tekrar teşekkür ediyorum. Python ve Django ile çalışırken bu sorunu yani yolu göstermem örneğin orda static ve media dosyalarının, veritabanının yolunu gösteriyorsun yarım saatimi bile almamıştı. Çünkü her şey açık bir şekilde anlatılmıştı, işte söylediğim gibi tam bilmeden balıklama daldığım için biraz sıkıntı çektim.

Veritabanının yolu sorununu çözünce bu sefer veritabanının kendisi bir sorun oluşturdu çünkü ben mssql kullanmıştım ve bu programı kullanacak olan her bilgisayarda sqlserver kurulu olması gerekiyordu ve bu da okul kütüphanelerindeki 512 mb ram, pentium 4 işlemcili bilgisayarları düşününce evet gülünç bir durumdu. Karar verdim Acces kullanmaya. Bu sefer tabi ki sql sorguları değişti. Örneğin bir türlü OleDbCommand içinde değişken tanımlayamadım ve kendi bildiğim yöntemle sorunu çözmeye çalıştım. Neyse dediğim gibi c# dilinin üzerine gideceğim.  Ama tabi ki web projelerimde Python’dan vazgeçmem şimdilik. Ama şunu söyleyebilirim ki c#, .NET, visual stduio kesinlikle zevk aldığım bir platform. Bunun üzerine gideceğim. Biraz daha teknik kısmına inerek tabi ki. 


Şimdi biraz programdan bahsedelim. Programa eklenmesi gereken bir sürü özellik var ancak elimde iki proje daha olduğu için her gün 2 saatimi ayırarak ilerletmeye çalışacağım. Şu haliyle de öğrenci, kitap kayıt, öğrenciye kitap verme, alma gibi işlemleri yapıyor. Biraz program aldığım screenshotları paylaşayım.

Giriş ekranında bir authentication işlemi var. 

<img src="{{ page.image }}" /><p>

Daha sonra ekrana ana ekran geliyor ve işte burada logo, bugün kitap getirmesi gerekenler, bazı hatırlatmalar gibi bölümler bulunacak.

<img src="{{ page.image2 }}" /><p>

Öğrenci kaydı yapmak için işlem yapılan ekran :

<img src="{{ page.image3 }}" /><p>
